*****
title: Φασόλια μέτρια σούπα
*****

subtitle_1: ΥΛΙΚΑ
##########
     -μισό κιλό φασόλια μέτρια
     -μισό φλυτζάνι τσαγιού ελαιόλαδο
     -ένα φλυτζάνι τσαγιού φρέσκια σάλτσα ντομάτας ή ντοματάκια
     -ένα κρεμμύδι τριμμένο στον τρίφτη
     -δύο καρότα
     -σέλινο
     -πιπέρι κόκκινο και μαύρο
     -αλάτι

subtitle_2: ΕΚΤΕΛΕΣΗ ΤΗΣ ΣΥΝΤΑΓΗΣ
##########
Μουλιάζουμε τα φασόλια από το προηγούμενο βράδυ.Βάζουμε τα φασόλια στην κατσαρόλα με νερό σε αναλογία 1 φασόλια προς 3 νερό.Ρίχνουμε το κρεμμύδι , τα καρότα κομμένα σε φέτες, την ντομάτα και το σέλινο. Βράζουμε το μείγμα μέχρι τα φασόλια να μαλακώσουν καλά αλλά χωρίς να λιώσουν ( μισή με μία ώρα στην χύτρα ή έως δύο ώρες σε απλή κατσαρόλα). Ρίχνουμε αλάτι, πιπέρι λάδι και ψιλοκομμένο σέλινο. Αφήνουμε 2-3 λεπτά να βράσουν και τα κατεβάζουμε από την φωτιά.
