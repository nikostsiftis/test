ΟΡΙΣΜΟΙ
Τι είναι σύνθεση; :ΣΥΝΘΕΣΗ είναι η διαδικασία που γίνεται για την αρμονική συνένωση διαφορετικών στοιχείων, έτσι ώστε από αυτά να δημιουργηθεί ένα νέο ολοκληρωμένο αυθύπαρκτο έργο.
Τι είναι Αρχιτεκτονική σύνθεση;  :Είναι η σύνθεση που έχει σκοπό την δημιουργία ενός κτιρίου ή συγκρο-τήματος κτιρίων προκειμένου να καλυφθουν συγκεκριμένες λειτουργικές ανάγκες: ΣΤΕΓΑΣΗΣ, ΕΚΠΑΙΔΕΥΣΗΣ, ΠΕΡΙΘΑΛΨΗΣ, ΨΥΧΑΓΩΓΙΑΣ, ΔΙΟΙΚΗΣΗΣ κλπ.
Διαδικασία της αρχιτεκτονικής σύνθεσης :
   να διατυπωθεί το πρόβλημα που καλούμαστε να λύσουμε με την αρχιτεκτονική μας μελέτη. 
   να αναλυθεί το όλο θέμα διεξοδικά ώστε να προκύψουν όλα τα επι μέρους στοιχεία, που σε κάθε ένα από αυτά θα πρέπει να δοθεί μία λύση με τον σχεδιασμό. Από την ανάλυση αυτή θα προκύψουν οι απαιτούμενοι χώροι του έργου, καθώς και εκείνοι οι παράγοντες που θα επηρεάσουν την αρχιτεκτονική σύνθεση.
   να καταρτιστεί το ΚΤΙΡΙΟΛΟΓΙΚΟ ΠΡΟΓΡΑΜΜΑ το οποίο θα περιλαμβάνει όλους τους απαιτούμενους χώρους του υπό μελέτη έργου.
   
ΣΥΜΠΕΡΑΣΜΑ : Άρα Αρχιτεκτονική σύνθεση είναι η σύνθεση όλων των επί μέρους στοιχείων ενός κτιριολογικού προγράμματος με τρόπους που διέπονται:
από αρχιτεκτονικές αρχές και αξίες, 
από αρχιτεκτονικούς ρυθμούς και στυλ και 
από αρχιτεκτονική έμπνευση και πείρα. Πείρα που προέρχεται όχι μόνο από την πράξη, αλλά και από την προσωπική καλλιέργεια του μελετητή.
ΑΡΧΙΤΕΚΤΟΝΙΚΕΣ ΑΡΧΕΣ :  
   a) Κατά την δημιουργία κάθε αρχιτεκτονικού έργου λαμβάνεται υπ’ όψη η στενή σχέση του ανθρώπου με την φύση, διότι κάθε αρχιτεκτονική δραστηριότητα έχει άμεσες συνέπειες στο περιβάλλον και στον άνθρωπο και επηρεάζει την ποιότητα ζωής. Ο  σεβασμός λοιπόν και η αγάπη για τον άνθρωπο και την φύση αποτελούν τα θεμέλια κάθε αρχιτεκτονικής δημιουργίας.
   b) Η αρχιτεκτονική παρόλο που συμπληρώνει την φύση για να καλύψει τις ανάγκες του ανθρώπου, οφείλει να υπακούει και να εναρμονί-ζεται στους ίδιους νόμους και αρχές που διέπουν την φύση και τον άνθρωπο. Αρα δεύτερη αρχή είναι η γνώση των φυσικών νόμων.
   c) Κάθε επειδή κάθε αρχιτεκτονικό δημιούργημα βασίζεται σε μια άμεση διαλογική σχέση όχι μόνο με το φυσικό περιβάλλον, αλλά επίσης με το αστικό περιβάλλον, με την δομημένη κληρονομιά και με τον υφιστάμενο κτιριακό πλούτο μία άλλη αρχή είναι η επιδίωξη της εναρμόνισης του νέου κτιρίου με το περιβάλλον του. 
   
ΑΡΧΙΤΕΚΤΟΝΙΚΕΣ ΑΞΙΕΣ :
   Οι αρχιτεκτονικές αξίες ενός έργου προκύπτουν από την ποιότητα των αρχιτεκτονικών λύσεων που έχουμε δώσει προσεγγίζοντας το έργο κατά την μελέτη: αισθητικά, τεχνολογικά, επιστημονικά και κοινωνικά.
   Επίσης όταν επιτύχουμε την ισορροπία μεταξύ της λειτουργικότητας των χώρων και της εξωτερικής αισθητικής του κτιρίου. 
